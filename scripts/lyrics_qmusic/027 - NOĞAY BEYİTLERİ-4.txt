# NOĞAY BEYİTLERİ-4
# Источник: https://qmusic.at.ua/forum/2-37-1

NOĞAY BEYİTLERİ-4
A-a-ay!
Anav qırnıñ artında,
Ulaq da baqtım, av, ulaq da baqtım,
Ulaqlarım qaytaralmay, av,
Cılap da baqtım,
Aruv-aruv qızlarnı, av,
Qıstap da baqtım,
Qızlar qulaq asmağan soñ, a-ay,
Cılap da qayttım, ey-ey!
A-a-ay!
Anav qırnıñ artında,
Cayrap catqan nane çeçek, nane de çeçek.
Başına üymeleşken, av,
Qız-kelinçek, qız-kelinçek,
Çağırdılar da barmadım, a-ay,
Men erinçek, ey-ey!
A-a-ay!
Kirçenlengen kölmegimni, av,
Cuvıñız, qızlar, cuvıñız, qızlar.
Terlep kelgen atımnıñ terini
Uvıñız, qızlar, uvıñız, qızlar.
Tañ atqan soñ, tar qoynıma, a-ay,
Turıñız, qızlar.
Tañ atqan soñ, tar qoynıma, a-ay,
kölmegiñni, av,
Ceñgeñ de cuvsın, ceñgeñ de cuvsın.
Terlep kelgen atıñnıñ terini
Ceñgeñ de uvsın.
Tañ atqaçı başıñda tecalla bolıp
Şaytanlar tursın.
Tañ atqan soñ, tar qoynıña,
Cılışa berip, a-ay,
Cılanlar kirsin, ey-ey!
A-a-ay!
Anav qırnıñ artında,
Küyen-qoray, küyen-qoray,
Küyen-qoray içinde çöpele torğay,
Çöpele torğay qozlağan cımırtqası
Çubar dav bolğay.
Bizge degen bitli baş,
İnşalla, a-ay,
Çeber dav bolğay, ey-ey!
NOĞAY BEYİTLERİ-5
A-a-ay!
Ayt deseñiz, men aytayım noğaynıñ beyitin
Bilgenden soñ.
Tilmen tañlay körineken, ay,
Külgenden soñ.
Üstimizge otlar biter, ay,
Ölgenden soñ.
Toqız tüye tölep alğan baynıñ qızı
Bizge ne eter?
Sipte küni aqtan qorqıp,
İyisin eter,
Ekinci küni qalqtan uyalıp,
Sıyısın eter,
Üçinci küni, duvadaqnıñ atasınday
Çadırlanıp, a-ay,
Bayğa da keter, ey-ey!
A-a-ay!
Çıbırma, cılqım, çıbırma
Çıbırğandan soñ,
Şıbırtqımnı cerge urıp,
Şıpırğandan soq.
Aruvman dep maqtanma sen,
Baynıñ qızı,
Qabırğañda et qaldırmam
Sıdırğandan soñ.
Senden aruvın tabarman, a-ay,
Qıdırğandan soñ, ey-ey!
A-a-ay!
Bir ayday, eki ayday, av,
Üç ayday.
Noğaynıñ bir qızı bar
Tuvğan ayday!
Qaşları bar qaytanday, av,
Qolı cayday,
Saçları örilgen, qılğanday,
Sozıp salğan cılanday, a-ay,
Kökregi qalqıq, tomalaq,
Tostaqanday, ey-ey!
A-a-ay!
Cılqı içinde, yav, süyer atım
Ciyren baytal.
Ey aqay, av, cılqımnıñ
Uçın qaytar.
Kelinçekke söz qatsañ, av,
Bayına aytar.
Aruv qızğa söz aytsañ, av,
Qaruvıñ qaytar.
İçinde bolğan sırların
Barın da togip, a-ay,
Dertin de aytar, ey-ey!
A-a-ay!
Bismillâ aytıp, ber Alla, dep,
Mindim atqa,
Men özime qız qıdıra ketemen,
Dep ayttım qartqa.
Çığıp edim çölligime,
Kiyigim avlay.
Ulu qırğa bitken eken
Lâlemen çeçek,
Qapqaçılay qara özekke
Cumaçılay çıqqan eken
Qız-kelinçek, ey-ey!
A-a-ay!
Ol cıyınıñ bir çetine
Selâm berdim men qademsiz.
Selâm alıp, izzet qıldı
Bir aruv qız.
Ol cıyınnıñ bir çetine
Siz diñleñiz.
Alem zatqa beñzemeycek
İşleri bar.
Aq inciniñ danesiday
Tişleri bar,
Belleri qumğa bitken
Qubatalday,
Qaşları qalem ilen sızılğan
Limon talday,
Salmalı buğaq,
Salıq töşli,
Mimildap basqan
Qaz cürişli,
Ah bu çayanıñ bir körmesi, a-ay,
Dünya malıday, ey-ey!