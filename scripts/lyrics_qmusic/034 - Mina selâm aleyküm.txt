# Mina selâm aleyküm
# Источник: https://qmusic.at.ua/forum/2-37-1

O-skin
, olân,
Mina selâm aleyküm
nı yüz bir türlü varyantı bardır!
Mınavı olardan birisi:
MINA, SELÂM ALEYKÜM
Caş:
Mına, selâm aleyküm, men de keldim, alay,
Atımnıñ başın baylamay, cibere berdim, alay.
Qız:
Aleyküm selâm, qoş keldiñ, sen ekensiñ, alay,
Bağçalarda açılğan gül ekensiñ, alay.
Caş:
Selâmımdan başladım elifke-taşqa, alay,
Qutlı bolsın toyıñız qartqa-caşqa, alay.
Qız:
Aqşam qayır, aq şavle, keyfler nice, alay?
İşte, keldi aldıma bir eglence, alay.
Caş:
Öte-kete cüresiñ, köralmayman, alay,
Ne qalpte bolğanıñ bilalmayman, alay.
Qız:
Ne demege bilmeymen, ne aytmağa, alay,
İstemeymen men seni muğaytmağa, alay.
Caş:
Ayday mañlay, cayday qaş, Çolpanday közüñ, alay,
Oymaçıqday avuzdan altınday sözüñ, alay.
Qız:
Alay degen avuzıñdan bal yedirmek, alay,
Anca menim muradım şay dedirmek, alay.
Caş:
Aydıñız, qızlar, çıñlayıq, gürdelensin, alay,
Duşman közi kör bolsın, perdelensin, alay.