# NOĞAY BEYİTLERİ-2
# Источник: https://qmusic.at.ua/forum/2-37-1

NOĞAY BEYİTLERİ-2
A-a-ay!
Bismillâ, dep, yalla, dep, av,
Mindim atqa,
Közlerimni tige de kettim, av,
Men yaq-yaqqa,
Ögiz qarayman, dep, av,
Ayttım dav qartqa,
Ögiz de tuvul muradım, av,
Qız qaramaq ta, ey-ey!
A-a-ay!
At atlanıp, çıqıp edim, av,
Aynı körip,
At üstinden üyirilip tüştim, av,
Toynı körip,
Toy içinde otıra edim, av,
Marum bolıp,
Bir serpilip qaramadı, ay igiler,
Carem bolıp, ey-ey!
A-a-ay!
Alay da alay, alaynıñ, av,
Qızı da qayday?
Körmesini sorasañ, av,
Tuvğan ayday.
Mayışıp kelgen beli bar, av,
Taze talday,
Bir kün bayın körmesem, ay igiler,
İçim qaynay, ey-ey!
A-a-ay!
Otarımnıñ aldında, av,
Otıra edim,
Semiz taynıñ etin de, av,
Toray-toray,
Qoñşımızdan bir qız da keldi,
Cengesin soray,
Cenge mında yoq dedim, ay igiler,
Qayttı da cılay, ey-ey!
A-a-ay!
Ğaq-ğaq etip avede uçqan, av,
Qaz tuvulmı?
Cigitlerni zarqıldırğan, av, _
Qız tuvulmı?
Qıznıñ qoynı, av, qırq kün çille
Yaz tuvulmı?
Avlamda bolğan
Alay malım aydap barsam, ay, igiler,
Az tuvulmı? Ey-ey!
A-a-ay!
Cılqı içinde süyer atım, av,
Temir de köktir,
Cuvurışıp bilmeymen, av,
Cürişi köptir.
Özimni özim maqtayman, av,
Köy içinde,
Meni al dep cürgen qızlar, ay igiler,
Yaman da köptir, ey-ey!
A-a-ay!
Cılqı içinde süyer atım, av,
Ciyren baytal,
Ey, egeçi, cılqımnı, av,
Bu yaqqa qaytar.
Caş kelinmen dost bolsañ, av,
Bayına aytar,
Aruv qızman dost bolsañ, ay igiler,
Qaruvıñ qaytar, ey-ey!
A-a-ay!
Ulu qırnıñ bavurı, av,
Arqa da marqa.
Üyirilip minsem agıma, av,
Asker de darqar,
Cuvurma, av, aruv da qız,
Alem de baqar.
Sen aruvğa bir qavuşsam, ay igiler,
Dertim de darqar, ey-ey!
A-a-ay!
Bir tek çınar, eki çınar, av,
Çin boylı yar,
Çimtiyandan kölmegi bar, av,
Ceñleri tar,
Özi biçip, özi tikken, av,
Ne aruv yar!
Sen aruvnı men süydim, ay igiler,
Ne söziñ bar, ey-ey?
A-a-ay!
Anav qırnıñ artında, av,
Bir kök saray.
Kök saraydan bir qız çıqtı, av,
Zilfin taray,
Qayırılıp, selâm berdim, av,
Selâm da almay,
O da menday bir dertli eken, ay igiler,
Qaldı da cılay, ey-ey!
A-a-ay!
Bir qara çal atım bolsa, av,
Avnasam-minsem,
Bir elâ köz yarem bolsa, av,
Oynasam-külsem,
Qutna corğan serpip açıp, av,
Qoynına kirsem,
Sensiñ menim aruvım dep, ay igiler,
Qopaya cürsem, ey-ey!
A-a-y!
Aqçal atım cibere berdim, av,
Öre salıp.
Aq tazı itim qoyan aldı, av,
Süre salıp.
Görimcesi aybar tartqan egeçigim,
Öziñ yaman alıştırdıñ, ay igiler,
Üyge alıp, ey-ey!
A-a-ay!
Mırzalarnıñ sarayı, av,
Büyük de bolır.
Künge taban peceresi, av,
Qıyıq da bolır.
Süygen yarıñnı barıp da
Başqası alsa,
Otqa canğanday cüregiñ, ay,
Küyük de bolır, ey-ey!