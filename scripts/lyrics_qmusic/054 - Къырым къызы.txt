# Къырым къызы
# Источник: https://qmusic.at.ua/forum/2-37-1

Къырым къызы
Багъчада Къырым къызы,
Кокте Чолпан йылдызы.
Къалем киби къашлары,
Он секиздир яшлары.
Кель, сени алайым,
Мен де сенинъ олайым.
Бабанъ разы олмаса,
Юректен ялварайым.
Багъчада Къырым къызы,
Янакълары къырмызы.
Алма бердим, алмады,
Мен пешинден къалмадым.
Кель, сени алайым,
Мен де сенинъ олайым,
Бабанъ разы олмаса,
Мен чаресин булайым.
Багъчада гуль-мелевше,
Къашларынъ коше-коше.
Гузелим, сени корьсем,
Акълыма Къырым тюше.