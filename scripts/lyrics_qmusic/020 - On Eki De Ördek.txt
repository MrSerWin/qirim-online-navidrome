# On Eki De Ördek
# Источник: https://qmusic.at.ua/forum/2-37-1

On Eki De Ördek
CAŞ:
On eki de ördek arasından
Tanır mısıñ atasın
Öziñ cigit çaqırasıñ
Öziñ yuqlap catasıñ.
QIZ:
Ay bülbülim, vay bülbülim
Qayda qaldıñ süygülim,
Ğaflet qaldım men aytamağa
Qanatım yoq uçmağa
CAŞ:
Keçe keçtim qaraltıñdan
Kemanemen daremen
Ana bugün, ana yarın,
Alırman dep cüremen
QIZ:
Ah, vah etip men cürsem de
Duşmanıma bildirmem
Senden başka kimselerge
Közyaşlarım sildirmem
CAŞ:
At atlatıp, men bararman
Süygenimikörmege
Em aldaşıp, em sırdaşıp
Qalbindekin bilmege
Tertip Eticiler:
Dilaver Osmanov, Cemil Karikov
Bu çıñlaşmanıñ bir variantini aşağıdaki bağlantıdan diñley bilirsiñiz:
http://www.ex.ua/view/258646