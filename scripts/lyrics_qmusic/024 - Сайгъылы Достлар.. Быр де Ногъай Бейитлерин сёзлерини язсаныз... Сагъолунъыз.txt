# Сайгъылы Достлар.. Быр де Ногъай Бейитлерин сёзлерини язсаныз... Сагъолунъыз
# Источник: https://qmusic.at.ua/forum/2-37-1

Quote
(
RiverRat
)
Сайгъылы Достлар.. Быр де Ногъай Бейитлерин сёзлерини язсаныз... Сагъолунъыз
Айды, яз десенъиз мен язайым ногъай беитлерни бильгенден сонъ...
NOĞAY BEYİTLERİ-1
A-a-ay!
Ayt deseñiz, men aytayım, av,
Bilgenden soñ.
Ah degende aq cigerim, av,
Küygenden soñ.
Til-tañlayım körinedir, av,
Külgenden soñ.
Dünyalarnı devir etken, av,
Eki ayağım
Topraq bolıp, çürip qalır, ay, igiler,
Ölgenden soñ, ey-ey!
A-a-ay!
Biz ölgen soñ, av,
Üstimizge otlar biter.
Qızıl-qumral, qaşqa qoylar, av,
Otlap cürer.
Çarıq avuz bay çobanı, av,
Taptap keçer.
Bilgen qullar avuçın açıp, av,
Dua eter.
Bilmegen qul kör ayvanday, ay igiler,
Öter de keter, ey-ey!
A-a-ay!
Sekiz tüye berip alğan, av,
Baynıñ qızı,
Soramañız, men aytayım, av,
Erge ne eter.
Ölgen küni, aqtan qorqıp, av,
İyisin eter,
Ekinci küni, qalqtan yalıp, av,
Sıyısın eter,
Üçinci küni, duvadaqnıñ atasınday
Çadırlanıp, ay igiler,
Bayğa da keter, ey-ey!
A-a-ay!
Bir tek çınar, eki çınar, av,
Cin boylı yar,
Çimtiyandan kölegi bar, av,
Ceñleri tar.
Omıravda tüymesi bar, av,
Tenge batar,
Künde biñ kere körilgen, av,
Süygili yar,
Bir kün boldı, bir körinmey, ay igiler,
Nazlanıp turar, ey-ey!
A-a-ay!
Kök deryanıñ ortasında, av,
Piyalaman,
Canıp-küyip, col talmağan, av,
Budalaman.
İç dertimni aytmağa, av,
Uyalaman.
Qolında yarın aldırıp, av,
Öksiz qalğan
Em asretli, zm canıqlı, ay igiler,
Bir balaman, ey-ey!
A-a-ay!
Kök deryanıñ ortasında, av,
Bir bay terek.
Biri uçıp, biñi qonar, av,
Bülbül erek.
Bay qızına menday etken, av,
Bir er kerek,
Oğa qarap otırmağa, av,
Sabır kerek.
Qolında yarın aldırğan aliysizge, ay igiler,
Yar ne kerek, ey-ey?
A-a-aya!
Sarı atımnıñ savrasına, av,
Saldım iyeri.
İyerimni salayatıp, av,
İçim küyer.
Aruv qız, közime qaramaz,
Nazarım tiyer.
İçimde bir dertim bar, av,
İçkiden beter,
Aşıqlıq qıyın şey eken, ay igiler,
Divane eter, ey-ey!
A-a-ay!
Beyit emiş, beyit emiş, av,
beyit emiş,
Beyit yazıp, ölip ketken, av,
Şeit emiş.
Caşlığına toymay ölgen, av,
Ğarip emiş,
Cav colında başın bergen, av,
Cigit emiş,
Aşıq bolıp, ölip ketken, ay,
Bir it emiş, ey-ey!
A-a-ay!
Çıqqan edim men colğa, av,
Coğım aray,
Colıma, av, bir qız da çıqtı,
Başın taray,
Qayırılıp, av, selâm berdim,
Köñil aray,
Aruv da qız şaşıp qaldı, av,
Selâmım almay,
O da menday bir dertli eken, ay,
Qaldı da cılay, ey-ey!
A-a-ay!
Bir de aytar, eki de aytar, av,
Üç de aytar.
Omıravğa otız tüyme, av,
Tenge batar.
Cañı üylengen caş cigitler, av,
Erte catar,
Aruv da qızman onı-monı sırdaşqaçı
Çır-çır eter torğaylar, ay,
Tañlar da atar, ey-ey!
A-a-ay!
Qırnı, suvnı on beş künde
Ozıp keçtim,
Top cılğanıñ tartıp alıp,
Suvın içtim.
Aydamaqlıq etemen dep, av,
Üyimden köçtim,
Bay noğaynıñ qoy qoşında, av,
Şaqşır biçtim,
Aruv da qızğa aşıq bolıp, ay,
Candan da keçtim, ey-ey!
A-a-ay!
Capalaq degen yaman quşnıñ
Başı qaşqa,
Qanatı uzın, közi büyük, av,
Moynı qısqa.
Yaqşı qızman yaman da qıznıñ, av,
Oyını başqa,
Yaqşı da qız eş-dostıman qacav eter,
Yaman da qıznı alday-alday, ay,
Esiñ de keter, ey-ey!
A-a-ay!
Cılqı içinde süyer atım, av,
“Ciyren canbaz”.
Aruv qıznıñ oyınınday, av,
Oyın bolmaz,
Kelinçekniñ eñ iygisi, av,
Qızday bolmaz,
Üyde otırıp, aruv qızlar ülgi oyar,
Caş kelinniñ baqışından, ay,
Alem le duyar, ey-ey!
A-a-ay!
Tebingen attan aq köbikmen, av,
Ter de çıqar.
Tel-tel çıban, tel çıban, av,
Tenge çıqar.
Aq pamuqtan iyliy-iyliy, av,
Bez de çıqar.
Aqıllıman söz etişseñ, av,
Söz de çıqar,
Aqılsızman söz etişseñ, baş teşilip, ay,
Köz de çıqar, ey-ey!
A-a-ay!
Oylansam, dünya qaranğı, av,
Oylanmayman.
Men Çolpanım şaşırdım, av,
Tabalmayman.
Em canğızman, em caşman, av,
Dep cılayman,
Cılamayım, canmayım, av,
Desem de bolmay,
Aruv da qızsız dünyada, ay,
Eksigim tolmay, ey-ey!
A-a-ay!
Kündeşim yoq, eşim yoq, av,
Başım da qara,
Caş canına sen de ettiñ, av,
Bir dubara.
Cañğızlıqman, caşlıqman, av,
Künim qara,
Can berecek cerimden, av,
Açıldı cara,
Oñmay-bitmey, kün-künden, ay,
Açıla bara, ey-ey!
A-a-ay!
Tañ yıldızı körinmez, av,
Pek erekten.
Qarşıma, av, bir qız çıqtı
Tögerekten.
Men şu qızğa urıldım, av,
Can cürekten,
Arqama urıp, col cürsettim, av,
Col yaqın, dep,
Ayttı mağa hatredir, ay,
Cavlığım dep, ey-ey!
A-a-ay!
Ay al keldim, cavçı keldim, av,
Almağa keldim.
Al duvaqnı başına, av,
Sarmağa keldim.
Al tuyaqlı canbazım, av,
Süre de keldim,
Tilki tonnıñ etegin, av,
Türe de keldim,
Türlendirip, av, kelinçek,
Toy etmege keldim, ey-ey!