# Ай нуры пенджеремде, хаялим сени
# Источник: https://qmusic.at.ua/forum/2-37-1

Ай нуры
Ай нуры пенджеремде, хаялим сени
Корип сени, толам севги, бакъып козьлерине
Козьлеринъде корем атеш , ай хаялине…
Ай геджеси биз экимиз къалдыкъ, сен инъле
Багълама:
Бу ай нуры толу севги
Юрегим меним толу асрет, асрет севгиси.
Козьлерининъ ай геджеси унутмам ич бир заман,
Кель ,гузелим, кель яныма, сени мен чокъ севем,
Козьлеринъде корем атеш, ай хаялине…
Ай геджеси биз экимиз къалдыкъ, сен инъле.
Н.Ширин
Алтын юзюк
Алтын да юзюк кесильмез,
Дердим де артар эксильмез.
Куньде юз бинъ данесин корьсем,
Бириси санъа бенъземез .
Алтын юзюгим ташты
Янда да юрегим башы.
Якъты да мени, яндырды.
Шу малленинъ бир яшы.
Йипек явлукъ боянмаз.
Яргъа варсам, уянмаз
Ярем эллер къучагъында
Бунъа джанлар даянмаз.
Алмыдыр сенинъ явлугъынъ,
Мормыдыр сенинъ явлугъынъ?
Ойнамайсынъ, ич кульмейсинъ ,
Екъмыдыр сенинъ савлугъынъ?
Арзы къыз
Селямым бар, къабул этинъ,
Мени сайып, севгенлер.
Хайырлайым мен де ,сизге
Бугунь байрам шерифлер.
Хош кельдилер коюмизнинъ
Энъ къокъулы гулюне.
Джыйынларны яраштыргъан
Багъчалар бульбулине.
Кельди баарь, ачты гуллер
Мор мелевше, зумбуллер
Ах, не гузель-гузель йырлай,
Бу хош сесли бульбуллер.
Кель, эй, гузель, къошул бизге
Байрамымыз ярашсын.
Кель, эль-эльден тутушайыкъ
Джыйынымыз башлансын.
Анам
Сагъындым сени,ах джаным анам,
Насыл сагъындым, бильмейсинъ.
Яныма келип, элимни алып,
Айт бир-эки лаф,джаным анам.
Багълама:
Сагъынам, Сагъынам,
Сагъынам сени, анам!
Эр шейден бездим, ах джаным анам
Бу аят сени аджымады.
Яныма келип ,элимни алып
Айт бир-эки лаф, джаным анам.
Яшлыгъынъ солды гъурбетликте, анам,
Бу аят сени аджымады.
Бир кере корип, бир кере опип,
Ялварам, къайдасынъ сен, аннам?
Эдие
Джевизнинъ къабугъындан
Эллерим бояланды.
Эй,къыз,сенинъ севгинъден
Юрегим яраланды.
Багълама:
Арслан,яврум,къыз,сенинъ адынъ Эдие,
Юр,кетейик дагълара кезмее.
Фындыкъ,фыстыкъ алдым санъа емее,
Чокъ беклетме акъшам,сайын Эдие.
Денъизде боран вар,
Мени дерде къоян вар,
Чек къайыкъчы,курегинъни,
Мени беклегенлер вар.
Денъизе доланайыммы
Бир балыкъ алайыммы,
Саат кельди ,Эдие,
Даа ялварайыммы?