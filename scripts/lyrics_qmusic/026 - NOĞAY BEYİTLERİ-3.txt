# NOĞAY BEYİTLERİ-3
# Источник: https://qmusic.at.ua/forum/2-37-1

NOĞAY BEYİTLERİ-3
A-a-ay!
Qulan çölde cayrap cata, av,
Lâle çeçek.
Çeçeklermen qarışıp ösken, av,
Bir celimçek.
Cuma küni cumalap çıqqan, av,
Qız-kelinçek,
Qız-kelinçek cıyının, av,
Onda kördim,
Pek begenip, ürmet etip, ay igiler,
Selâm da berdim, ey-ey!
A-a-ay!
Cuvurıp keldi bir aruv qız, av,
Qolımnı aldı:
“Qoş keldiñiz, uruvım”,– dep, av,
Köñlim aldı,
Qolındağı al cavlığı, av,
Tüşip qaldı.
Aruvlığın siz sormañız, av,
Men aytmayım,
Onı taşlap, o cıyından, ay igiler,
Neday qaytayım, ey-ey?
A-a-ay!
Cañı tuvğan cañı ayday, av,
Qaşları bar,
Qulaçqa sıymaz, qucaqtan artmaz, av,
Saçları bar,
Salımlı boğaq, salıq tüs, av,
Tişleri bar,
Carav atday qara qazday, av,
Cürişi bar,
Qalq qatında aytılmazday, av,
Külişi bar, ey-ey!
A-a-ay!
Üstke kiygen al pirimcik, av,
Kölegi aq qar,
Onı körgen ğarip noğay, av,
Çekecek zar.
Qınalı parmaq, qardan aq, av,
Bilekleri,
Tübili ceñ, dört çabuvlı av,
Etekleri.
Cigit içün öskendirler, ay igiler,
Çeçekleri, ey-ey!
A-a-ay!
Otıra edim cañğız üyde, av,
Pikir etip,
Caratqan bir qudayıma, av,
Şükür etip.
Köñil coştı sen aruvğa, av,
Barayım, dep,
Aruvımnıñ al-evalın, av,
Sorayım, dep,
Al canaqtan bir gül de bolsa, ay igiler,
Alayım dep, ey-ey!
A-a-ay!
Ayannay berip, barıp edim, av,
Pencerege,
Qulağımnı salıp edim, av,
Aq şişege.
Aruvçığım yuqlap catır, av,
Aq cayılıp.
Oh!.. cüregim otday candı, av,
İçim tolıp,
Ayağımnı cılıştırdım, ay igiler,
Qapı betke, ey-ey!
A-a-ay!
Men qapını zorman taptım, av,
Ölip-talıp.
Qapısını pek begitken, av,
Tirep-cabıp.
Aça qaldım şu qapını, av,
Ebin tabıp,
Men, taliysiz, şaşıp qaldım, av,
Qapını cabıp,
Yanına neday barayım, ey igiler,
Usulın tabıp, ey-ey!
A-a-ay!
Ayannay berip, kirip edim, av,
Ayat üyge,
Qamıçımnı ilip saldım, av,
Ağaç çüyge,
Tuydırmay da kirip edim, av,
İçkeri üyge,
Carav atday, ayağınnı, av,
Qaz-qaz basıp,
Eki aruv catır eken, ay igiler,
Qoyınlaşıp ey-ey!
A-a-ay!
Şu aruvnıñ baş betine, av,
Qolım saldım,
Esim ketip, bayılğanday, av,
Bolıp qaldım.
Oyandılar baqarından, av,
Toymay qaldım,
Ayırılğan qara qazday, av,
Çuvladılar,
Tutılmağan emlik atday, ay igiler,
Duvladılar, ey-ey!
A-a-ay!
Biri tüben qarap turdı, av,
İndemedi,
Birisi de mağa qarap, av:
“Kimsiñ?” – dedi.
Nazlı-nazlı köz astından, av,
Qarap küldi.
Alla-alla, men qaşqanı, av,
Alıñız elge,
Menden ğayrı kim kelecek, ay igiler,
Siz dülberge, ey-ey?
A-a-ay!
Men ekenim bilgenden soñ, av,
Külip baqtı,
Külimsirep: “Qoş keldiñ!” – dep, av,
Bir söz ayttı.
Tilim qata söyledi dep, av,
Boğazdan qayttım.
O bir gece şu aruvman, av,
Sır qoşqaman.
Tañrı soqsın töbemden, ay igiler,
Adaşqaman, ey-ey!