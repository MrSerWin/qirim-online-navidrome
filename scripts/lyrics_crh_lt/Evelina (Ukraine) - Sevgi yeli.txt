# Evelina (Ukraine) - Sevgi yeli
# URL: https://lyricstranslate.com/ru/evelina-sevgi-yolu-lyrics.html

Er bir nefesnen sen maña ep yaqın olasıñ.
Kökten enesiñ sen, terenlik içine dalasıñ.
Qavuşsaq, o zaman ekimiz de yürekten quvanırmız.
Bu bahtlı körüşüv içün asretke biz beraber dayanırmız.
Qanatıñ olsa, uçıp kelirsiñ maña.
Saarde sevgi içün güller uyana.
Şimdi bu soñsuz yollar bağlay bizlerni.
Uzaqtan yel ketire sevgi sözlerni:
"Sen bir danemsiñ, nazlı yarem".
Yağmurlar kesip olmaz yoluñnı.
"Ufuqlarğace men yetecem".
Közüñe baqıp körem bahtımnı.
Küneşten nurımsıñ, baarim, yırımsıñ.
Yürekte ateş olıp yana sevgim.
Yarığım, ayatım, sen – eki qanatım.
Asretlik çekip iñley menim qalbim.
Qavuşsaq, yürekte
Nağmeler çalar ve tañ atacaqtır.
Közlerden kelecek nurlar
Pek aydın ve pek sıcaq olacaqtır.
Bulutlar keçeler, çapışalar yeller,
Dalğalar oynaylar, çağıra seni.
Sen kökke baqasıñ, ep adım atasıñ,
Olarğa aytasıñ öz hayalıñnı.
Köklerde Ülkerler yetilmez – yüksekler,
Yıldızlar tizeler sen içün yolnı.
Sen ondan keçesiñ, çoqraqtan içesiñ
Sevgimiz kibi temiz büllür suvnı.