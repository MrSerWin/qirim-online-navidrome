# Zore Kadıyeva - Ah, kelinim
# URL: https://lyricstranslate.com/ru/zore-kad%C4%B1yeva-ah-kelinim-lyrics.html

Bilmem ne içün, bilmem ne içün öyle ola,
Kelinler qaynanalarından qorqa.
Oğlanlarnıñ başlarını aylandırasız, aman, aylandırasız.
Analarnıñ qalplerini duymay, qırasız, aman, duymay, qırasız.
Ah, kelinim, vah, kelinim, qorqma sen qaynanañdan,
Odur seniñ, odur seniñ endi ekinci anañ.
Qaynanağa sen "anaçığım" aytsañ,
Allahtan büyük sevap qazanacañ,
Saña öyle güzel oğlan östürdi, aman, östürdi,
Seni kelin yapmaq içün razı oldı, aman, razı oldı.
Ah, kelinim, vah, kelinim, qorqma sen qaynanañdan,
Odur seniñ, odur seniñ endi ekinci anañ.
Qaynanalar kelinlernen muabbet yaşañız,
Torunlarnı östürip quvanç-zevq alıñız.
Bir-biriñizni sevip-saymaq qısmetler olsun, aman, qısmetler olsun,
''Anaçığım'', ''qızçığım'' demek tek olsun, aman, demek tek olsun.
Ah, kelinim, vah, kelinim, qorqma sen qaynanañdan,
Odur seniñ, odur seniñ endi ekinci anañ.