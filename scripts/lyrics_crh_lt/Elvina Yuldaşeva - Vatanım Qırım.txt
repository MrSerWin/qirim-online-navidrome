# Elvina Yuldaşeva - Vatanım Qırım
# URL: https://lyricstranslate.com/ru/elvina-yulda%C5%9Feva-vatan%C4%B1m-q%C4%B1r%C4%B1m-lyrics.html

Güzelsiñ güzel, dağlarıñ yüce.
Yürekte barsıñ, tiz çöker ecel.
Sendedir bilem ömrümniñ sırı
Yalıñız sensiñ yüregim yırı.
Dünyada barsıñ, ey Ana-Qırım,
Sen menim bitmez, tükenmez yırım.
Vatanım -Qırım, milletim - Qırım,
Ölüm de - Qırım, tirim de - Qırım.
Talamaq içün yaptılar ırım,
Ezdiler meni ölsin dep yırım
Taqtılar lağap, oldım men - tatar,
İstegen meni sağ-solğa satar.
İcretten qaytam ep tamçı-tamçı,
Zabitler ura ep qamçı-qamçı.
Tişlerim sıqıp yol aldım Orğa,
Çal atım menim yel ayaq yorğa.