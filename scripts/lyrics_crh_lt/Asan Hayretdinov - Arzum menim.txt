# Asan Hayretdinov - Arzum menim
# URL: https://lyricstranslate.com/ru/asan-hayretdinov-arzum-menim-lyrics.html

Yeller nazik yanağıñnı ohşay,
Avuçıña ay nurını saqlay,
Ellerime elleriñni aldım.
Dünya birden yarıq oldı.
Yüregimde sevinç ve eyecan,
Saña göñül sırlarını açam,
İlk yaz künü sen maña cevap berdiñ,
"Sevem seni, sevem!" - dediñ.
Sözleriñni diñlep bahtlı oldım,
Güller toplap, saña bağışladım,
Arzum menim.
Büyük sevgim sarıp aldı
Dünyamıznı.
İç kimsege bermem seni.
Sevdalıqtan saqlamay qalbimni,
Köz ögüme ep ketirem seni,
Arzum menim.
Yapraqlarda çıq daneler
Saña beñzer.
Dülberligiñ meftün eter.
Dudaqlarıñ – tatlı zeer kibi,
Tatsam ondan, qanıp toysa edim.
Nazarımnen men sarılam saña,
Ah, ne qadar nazik eliñ!
Sesiñ bile sarhoşlata meni,
Nazlı yarem, horlama qalbimni.
Er daqqada sen kelesiñ esime,
Melem oldıñ yüregime.