# Unknown - Sen de meni yahşı söznen añasıñmı?
# URL: https://lyricstranslate.com/ru/cengiz-dagci-sen-de-meni-yahsi-soznen-lyrics

Küneş batar, süküt bulur göl, irmaq, çay,
Tuman yatar tepelerniñ arqasına.
Çatırdağnıñ qulağına asılğan Ay,
Beñzemezmi yaş kelinniñ sırğasına?
Men de dertli gecelerniñ bir sırdaşı,
Eski Çatır sırın açar dep arz ettim.
Yüregimde Ana yurtnıñ topraq, taşı…
Küneşimniñ doğmasını çoq istedim.
Kün doğmadı Qırımımnıñ semasında,
Ağlaysıñmı, kederlenip, yanasıñmı?
Qırım, Qırım! Böyle suvuq gecelerde
Sen de meni yahşı söznen añasıñmı?