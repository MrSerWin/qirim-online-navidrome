# Güzel - Sevgi tura taş temelde
# URL: https://lyricstranslate.com/ru/g%C3%BCzel-sevgi-tura-ta%C5%9F-temelde-lyrics.html

Ömür bar ki, bil ezelde,
Sevgi tura taş temelde,
Er bir insan ep ıntıla
Sevilmege em sevmege.
Sev, sevgige iç de qañma,
Eñ müimi sen aldañma.
Çin sevginiñ meyvaları
Tatlı baldan da.
Sevgi pek qudretli bir ateş,
İç ayamay, yaqar, yandırır,
Küygeñ olsañ, sen yanğañ olsañ,
İç te şübeleñme mıtlaq söndürir.
Yerde olsañ ebet uçurır.
Kökten yerge seni endirir.
Renksiz, nursız sert künleriñni
Aydın, ruşen künlerge döndürir.
Sevgi olıp bir şeñ quşçıq,
Sırlı quşçıq, aq, ür quşçıq.
Kirdi menim pak qalbime,
Pek raatsız, kel de diñle.
Kel dedim men, tez kel yarem,
Yüregime bul sen çare.
Sen menim ol, men de seniñ,
Yelken olsam, sen ol gemi.