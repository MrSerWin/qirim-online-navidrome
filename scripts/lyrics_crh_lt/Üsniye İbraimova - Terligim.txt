# Üsniye İbraimova - Terligim
# URL: https://lyricstranslate.com/ru/u%CC%88sniye-i%CC%87braimova-terligim-lyrics.html

Yeşil kiysem yaraşır da,
Saçım belde dolaşır.
Arqadaşlar arasında,
Oynasam, külsem yaraşır.
Yusufnıñ yaylâsında,
Ot bitken tarlasında.
Kelin-qızlar arasında
Aldırdım terligimi da.
Çaldırdım terligimi da.
Bilezigim taqtım qolğa,
Terlik kiyip bardım toyğa.
Terligim toyda qaldı,
Közlerim yolda qaldı.
Aldırdım terligimi da.
Çaldırdım terligimi da.