# Şakir Selim - Türkiyede Yaşağan Yurtdaşlarıma
# URL: https://lyricstranslate.com/ru/sakir-selim-turkiyede-yasagan-yurtdas-lyrics

Deñiz qaynaq, col uzaq, yıllar suvuq
Bolsa da, ey, tuvğanlar, göñül cuvuq.
Sındı hannıñ qılıçı urulıp taşqa,
Barmı duşman bizlerge yavurdan başqa?
Biz bu yaqta cılaymız, cürek suvmay,
Siz ketken soñ Qırımda küneş tuvmay.
Toprağımız bir edi, qanımız bir,
Çoqrağımız bir edi, canımız bir.
Savurılğan tarıday sepildik kettik,
Sizler anda, biz – mında neler çektik!
Bizler yavur qolunda, siz – musulman,
Qay birinde köp eken aq ve iman?
Ale bugün bilmeymiz, cılaşamız...
Dertimizni gizlep soñ sırlaşamız...
Qol sınğanda saqladıq ceñ içinde,
Cumruqlarnı saqladıq cel içinde.
Şunday etip üç yüz yıl can saqladıq,
Millet degen temiz bir qan saqladıq.
Ey, yurtdaşlar, tuvğanlar, ey, ğazılar,
Ayrılıqta köpmi taa cürek sızlar?
Kerçniñ colın ot bastı, Çonğar cılay,
Cavun cava toqtamay, pek şıbalay...
Manğıt, Manay teleksip colğa qaray,
Asretlikten çalarğan saçın taray.
İnşalla, siz de qaytarsız yeşil curtqa,
Dep toqtamay qaraymız deñiz, sırtqa.
Ah, bu dertten cüregim tilim-tilim,
Dep sizge selâm cibergen Şakir Selim.