# Raziye Seytablayeva - Ana Vatanım
# URL: https://lyricstranslate.com/ru/raziye-seytablayeva-ana-vatan%C4%B1m-lyrics.html

Yüregimde coşar deñizleriñ.
Göñülimni sarar kederleriñ.
Qalbim ep eşqıñnen yanar, sızlar, ağlar geceleri,
Altın beşigim - Qırım toprağım!
Balalıqtan sevdim çölleriñni,
Seniñ ep ür serin yelleriñni.
Meni quçağına ala, dersiñ, tuvğan evlâdını,
Altın beşigim - Qırım toprağım!
Sen bir danesiñ, Ana Vatanım,
Menim Qırımım, dünyada.
Seni severim, Ana Vatanım,
Menim Qırımım, er yana.
Yeşil dağlar , ikmetli qayalar,
Tarihımız, tilimizni saqlar,
Dalğalansın kökte milliy - tamğa bayrağımız,
Çiçek açsın - Ana toprağımız!
Qalbim senle yanar,
Quvet berir tamğañ, bayrağım,
Asıl oğluñ seniñ - qırımtatar,
Göñüliñde ateşiñni yaqar,
Milletim!
Sen bir danesiñ, Ana Vatanım,
Menim Qırımım, dünyada.
Sesiñ yanğırasın, Ana Vatanım,
Menim Qırımım, er yana.