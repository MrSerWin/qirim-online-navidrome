# Zore Kadıyeva - Bayraq
# URL: https://lyricstranslate.com/ru/zore-kad%C4%B1yeva-bayraq-lyrics.html

Qırım bizim Vetanımız,
Qırım bizim ğururımız.
Er bir insan Vetanında
Arzu ete yaşamağa.
Bizim dağlar, yeşil bağlar,
Qara deñiz em qayalar.
Yaşasın Vetan, bizler qırımtatarlar.
Bayraq, bayraq, milliy bayraq, mavı bayraq
Nesillerni nesillernen bağlay bayraq.
Bayraq, bayraq, milliy bayraq, mavı bayraq
Halqımıznı birleştirgen milliy bayraq.
Ballar bizim kelecegimiz,
Gençler bizim tayançımız.
Elleriñizni köteriñ,
Birligimizni körsetiñ.
Ögge ketmek, tilni bilmek
Vetanımıznı candan sevmek
Bayraqnı kökke kötermek gençlerge kerek.
Vetan! Qırım! Millet! Mavı bayraq!