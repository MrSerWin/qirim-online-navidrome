# Aliye Yakubova - Erecebim
# URL: https://lyricstranslate.com/ru/aliye-yakubova-erecebim-lyrics.html

Gemi kelir, yanaşır,
İçi tolu çamaşır.
Bu ne qadar güzellik,
Baqqan közler qamaşır.
Kel, menim Erecebim, Erecebim,
Kelmeseñ, ölecegim.
Qara yüzüm salqımı, salqımı,
Yar, sen aldıñ aqlımı.
Gemi kelir yalıdan,
Direkleri qaradan.
Eki yar bir sevilmez,
Men çıqayım aradan.
Kel, menim Erecebim, Erecebim,
Kelmeseñ, ölecegim.
Qara yüzüm salqımı, salqımı,
Yar, sen aldıñ aqlımı.
Gemi kelir, yan kelir
Uzaqlardan yar kelir.
Seve-seve ayrılmaq,
Bu yaşlıqta tar kelir.