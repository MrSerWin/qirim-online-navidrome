# Asan Hayretdinov - Vatanım
# URL: https://lyricstranslate.com/ru/asan-hayretdinov-vatan%C4%B1m-lyrics.html

Yalı boy eteginde,
Qırımnıñ yüreginde
Çalarım maqam,
Yırlarım yırım,
Yañğırasın alemge.
Menim milliy menligim,
Tilimniñ dülberligi
Canıña siñsin,
Esiñe kirsin
Vatannıñ dülberligi.
El-elge biz bir millet,
Yeñilmez büyük quvet,
Yaraştırsın kökni taraq-tamğa!
Seniñ evlâdım Vatanım,
Sen içün qanğa batarım men,
Candan çoq seni sevem!
Menim içün ana-babamsıñ,
Meni saqlap, qorçalarsıñ sen,
Candan çoq seni sevem!
Qara deñiz yelinde,
Er türlü köşelerde,
Ararım seni,
Bulurım seni,
Candan sevgen Qırımım!
Ecdadım mında doğğan,
Tamırım mında atqan,
Kederim menim,
Ğururım menim,
Menim dülber Vatanım!