# ЧИП-ЧИП-ЧИПЧЕЛЕР
# URL: http://sattarov.net/tatar/lyrics/2212-tekst-pesni-chip-chip-chipcheler.html

ЧИП-ЧИП, ЧИПЧЕЛЕР
Белял Мамбет
Чип-чип, чип-чип, чипчелер,
Ем сепейик сизлерге.
Чивильдешип азбарда,
Зевк беринъиз бизлерге.
Багълама:
Тез-тез осюнъ, чипчелер,
Биз йымырта севемиз.
Шунынъ ичюн сизге чокъ				2 кере
Тары,дюгю сепемиз.
Тары, дюгю – не керек,
Эписини тапармыз,
Ашап, ойнап юринъиз,
Сонъ кумеске къапармыз.
Багълама.
Саба олур, кене де
Кенъ азбарда кезерсиз.
Кунь бою кенъ къорада
Юре-юре безерсиз.
Багълама.