# Чал атымнынъ тырнагъы
# URL: http://sattarov.net/tatar/lyrics/2206-tekst-pesni-chal-atymnyn-tyrnagy.html

Чал атымнынъ тырнагъы
Кумюштир налы.
Бекяр къалгъан джигитлернин
Не болыр алы.
Чал атымны налаттым
Урдырдым бызгъа.
Джашлыгъымда севда болдым
Бир тотай къызгъа.
Чал атымнынъ тырнагъы
Урдырдым ташкъа.
Тотай къызнынъ арувлыгъы
Алемден башкъа.
Чал атымны налаттым
Айдадым тузгъа.
Меним тойим кене къалды
Келеджек джылгъа.