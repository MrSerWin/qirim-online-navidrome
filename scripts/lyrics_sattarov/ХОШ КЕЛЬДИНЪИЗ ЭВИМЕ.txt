# ХОШ КЕЛЬДИНЪИЗ ЭВИМЕ
# URL: http://sattarov.net/tatar/lyrics/2210-tekst-pesni-hosh-keldiniz-evime.html

ХОШ КЕЛЬДИНЪИЗ ЭВИМЕ !
Сл. С.Усеинова
Адетиме мен шашам,
Адамсыз пек тарсыкъам.
Къапыма бири кельсе,
Бала киби къуванам.
Багълама:
Буюрынъыз, достларым,
Сайгълы адамларым.
Хош кельдинъиз эвиме,
Сизге джандан севинем.
Бугунь меним ишим чокъ,
Отурмагъа вакътым ёкъ.
Яхшы ашлар пишеджек,
Тувгъанларым келеджек.
Багълама
Севип-сайып кельгенге,
Баш устюнде ерим бар.
Селям берип киргенге,
Тёрюм бош, къавем де бар.
Багълама