# ЭБЕДИЙ
# URL: http://sattarov.net/tatar/lyrics/2191-tekst-pesni-ebediy.html

Аблязиз Велиев
ЭБЕДИЙ
Къальбимнинъ тёрюне сакъладым сени,
Назарлы козьлерден къорчалайым деп.
Айт манъа, айт менден гизлейсинъ нени?
Къаршылыкъ беклейим, беклейим мен эп.
Багълама:
Ич бир шей сёйлеме, тек бакъ маналы,
Анъларым, козьлеринъ сёйлер сырынъы.
Маналы бакъышынъ санки джан алыр,
Санъа багъышлайым гонъюль йырымы.
Омюр не- бир аньдир, кечер, дуймазсынъ,
Яшлыкъ ве гузеллик эбедий дегиль.
Севилип яшасанъ янып куймезсинъ,
Севги эбедийдир, эбедий, севги!